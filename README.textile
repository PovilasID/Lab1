	
	<h3>Laboratorinis darbas: Bazinės duomenų struktūros</h3>
	
	<div class="rd_desc rd_full">
		<p></p><p><span style="text-decoration: underline;"><strong>Darbo tikslai:</strong></span></p>
<ol>
<li>Įsisavinti sistemos <strong>NetBeans </strong>aplinką, jos teikiamas paslaugas, efektyvius darbo metodus.</li>
<li>Susipažinti su pagrindinėmis bazinių duomenų tipų (<strong>Number, String, Arrays</strong>) savybėmis;</li>
<li>Išmokti objektų kūrimo ir pateikimo Javos kalboje pradmenis;</li>
<li>Susipažinti su lietuviškų tekstų apdorojimu, bendra lokalių metodika, laiko ir datos klasėmis.</li>
<li>Įgyti darbo internetinėje aplinkoje įgūdžius (klasių aprašymai, programų pavyzdžiai).</li>
</ol>
<p><span style="text-decoration: underline;"><strong>Atsiskaitymas:</strong></span></p>
<ol>
<li>Pateikiama atlikta individuali darbo dalis ir ataskaitos elektroninė versija;</li>
<li>Operatyviai atliekamos dėstytojo nurodytos užduotys:<br>- atlikti nurodytus veiksmus <strong>NetBeans </strong>aplinkoje (klasės kūrimas, vardų keitimas, importo fiksavimas, klasės ar metodo paieška ir pan.);<br>- sukurti ar modifikuoti nurodytus savybių tyrimo metodus;</li>
<li>Atsakoma į klausimus apie bazinių klasių struktūrą ir metodus.</li>
</ol>
<p><span style="text-decoration: underline;"><strong>Darbo eiga</strong></span></p>
<p><em>Duota:</em> projektas <strong>Lab1_BazinesStrukturos</strong>, kuriame yra pateiktos bazinių struktūrų demonstracinės klasės su valdymo perjungimo metodais.</p>
<p><em>Tyrimo ir analizės dalis:</em></p>
<p>Susipažinti ir išnagrinėti <strong>NetBeans </strong>aplinką. Toliau pereiti prie demonstracinių klasių nagrinėjimo, bandymų ir tyrimo. Peržiūrėkite ir išsiaiškinkite pateiktas klases, pakeiskite programinį kodą, stebėkite gautus rezultatus.</p>
<p><em>Programavimo&nbsp; dalis:</em></p>
<ol>
<li>Sukurti metodus matematinių tapatybių patikrinimui, panaudojant klasės <strong>Math </strong>funkcijas;</li>
<li>Sukurti metodus pasirinktai teksto analizei;</li>
<li>Sudaryti vieno iš pirmo kurso laboratorinių darbų programą Java kalba (be&nbsp; duomenų įvedimo metodų) naujo NetBeans projekto formoje.</li>
</ol>
<p>Klasė <strong>BandymuLaboratorija </strong>- tai pradinė tyrimų klasė, iš kurios pasirinktinai yra nukreipiama į Javos elementų savybes demonstruojančius metodus. Jie naudingi konkrečių savybių pažinimui sustiprinti. Kadangi visi metodai su <strong>System.out.println</strong> pateikia nemažai informacijos, todėl <em>rekomenduojama komentarų pagalba išskirti tik vieną tiriamą klasę ir metodus, o kitus padaryti neaktyviais ir koncentruotis į vieną problemą</em>. Daugelis metodų yra "vienkartinio" naudojimo ir prasmingų algoritmų ieškoti nereikia. Jei kokie nors aspektai yra neaiškūs, tai tada yra daromi metodo pakeitimai ir tyrinėjama toliau, stebint gautus rezultatus.</p>
<p>Pateiktos klasės gali būti naudojamos kaip šabloninių sprendimų saugyklos. Toliau kylant naujoms problemoms, papildomai sukuriamos naujos klasės ar metodai, jie išbandomi ir tada perkeliami į kuriamą programą.</p>
<p>DAUG KLAUSIMŲ APIE JAVĄ GALIMA IŠSIAIŠKINTI, ATLIEKANT SAVARANKIŠKUS BANDYMUS, TYRIMUS IR ANALIZĘ.</p>
<p><span style="text-decoration: underline;"><strong>Vertinimas:</strong></span> Minimalus ištirtų ir individualiai adaptuotų metodų rinkinys teigiamam pažymiui yra:</p>
<ul>
<li>klasė Demo0 - visi metodai; </li>
<li>klasė Demo1 - met1, met2, met5, met6, met7; </li>
<li>klasė Demo2 - met1, met2, met5, met6, met7; </li>
<li>klasė Demo3 - met1, met2, met5; </li>
<li>klasė Demo4 - met1, met2, met3.</li>
</ul>
<p>Taip pat reikia atlikti pasirinktą pirmo kurso uždavinį pagal pateiktą pavyzdį.</p>
<p>Kitos klasės ir metodai - pažymio gerinimui. Kuo įdomesni ir originalesni studentų sukurti demo pavyzdžiai,<br>tuo geresnis laboratorinio darbo įvertinimas :-)<br> <br></p>